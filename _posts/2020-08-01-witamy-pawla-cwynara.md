---
published: true
date: 2020-08-01T10:30:00.000CET
tags: Informacje
image: /uploads/pawel-cwynar.jpg
description: >-
   Paweł w naszym zespole będzie zajmował się tematami związanymi z więziennictwem, resocjalizacją i pomocą dla osób pozbawionych wolności oraz ich rodzin.
title: "Witamy w naszym zespole Pawła Cwynara. W Fundacji będzie zajmował się więziennictwem i resocjalizacją"
---

Dołączył do nas Paweł Cwynar. Paweł urodził się i wychował w Legnicy. Mieszkał w Kaliningradzie, Londynie, Sztokholmie, Wrocławiu i kilku innych miastach, co pozwoliło mu nabyć wiele doświadczeń kulturowych, obyczajowych i społecznych. Posiada również bogatą wiedzę i doświadczenie dotyczące wykluczenia w tematyce resocjalizacyjno-pedagogicznej. 

Paweł spędził 15 lat życia za kratami. 
Nie złamało go to, chociaż powinno, zważywszy na słabość polskiego systemu resocjalizacyjnego. Dzięki uporowi i obranej drodze odnowy duchowej jak i edukacji, którą  podjął będąc więźniem, wyszedł na prostą. 

Dziś jest pisarzem i przykładnym obywatelem. Pomaga innym, dzieląc się dorobkiem swoich wieloletnich doświadczeń odwiedzając m.in. zakłady karne, areszty śledcze, domy dziecka, szkoły, poprawczaki, parafie. 

Często występuje w mediach, gdzie swoim przykładem motywuje do zmiany postawy tych, którzy obecnie są w podobnej sytuacji jakiej był kiedyś on sam.  

Paweł w naszym zespole będzie zajmował się tematami związanymi z więziennictwem, resocjalizacją i pomocą dla osób pozbawionych wolności oraz ich rodzin.

Zachęcamy do odwiedzenia osobistego bloga Pawła [pod tym adresem](https://pawelcwynar.org){:target="_blank"}.