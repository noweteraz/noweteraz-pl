---
published: true
date: '2021-05-28 07:00:00'
tags: null
image: >-
  /uploads/kwartalnik-wykluczeni.jpg
description: >-
  W kwartalniku będziemy zamieszczać świadectwa tych, którzy poradzili sobie z wykluczeniem. Znajdzie się miejsce na przywołanie prac magisterskich dotyczących resocjalizacji, wolontariatu.
title: >-
  Zaczynamy prace nad pismem społecznym „Wykluczeni”
---

Wykluczenie ma wiele powodów: od uzależnień, bezdomności, bezradności w podeszłym wieku po pobyt w zakładzie karnym lub poprawczym. Bezdomności doświadczam od wielu lat. Zostałem okradziony przez rodzinę, wielokrotnie niesłusznie skazany za pomaganie innym i umieszczony w zakładach karnych.

Dzięki Fundacji Nowe Teraz mam dach nad głową. Nie muszę nocować na ławkach w parku, noclegowniach i schroniskach. Obdarzono mnie ogromnym zaufaniem. Zaproponowano mi stanowisko redaktora naczelnego kwartalnika „Wykluczeni”. Spróbuję podołać, choć przy chorobach serca, kręgosłupa i po „coronavirusie” nie będzie to łatwe.

Zapraszam Państwa do współredagowania. W kwartalniku będę zamieszczać świadectwa tych, którzy poradzili sobie z wykluczeniem. Znajdzie się miejsce na przywołanie prac magisterskich dotyczących resocjalizacji, wolontariatu. Poezja, malarstwo, grafika, piosenki, filmy z portali społecznościowych powinny przybliżyć nam losy wykluczonych. Żyją obok nas.

Wiem, że wielu czytających te słowa pomaga np. bezdomnym. Nie obnoszą się z tym, ale nawet anonimowe opisanie w kwartalniku być może nakłoni innych do niesienia pomocy bliźnim.

Tyle tytułem wstępu. Więcej chętnie opowiem telefonicznie: +48 572977606, e-mail: freeradio.info@gmail.com

Uwierzcie Państwo, że samo zainteresowanie może pomóc wielu. Bardzo wielu.

Dawno, dawno temu z przyjaciółmi i śp. Markiem Kotańskim powołaliśmy Stowarzyszenie Monar. Początki nie były łatwe, ale warto było.


*Zdzisław Ryszard Mac*

<div class="relative my-20" style="padding-bottom: 56.25%">
<iframe class="absolute w-full h-full" src="https://www.youtube.com/embed/Q6vdhtQ6B2Y" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>
</div>


Zdzisław jest uczestnikiem [projektu "Domy Nowe Teraz"](https://www.noweteraz.pl/projekty/).

