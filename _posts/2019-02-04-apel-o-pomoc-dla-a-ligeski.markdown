---
title: Apel o pomoc dla Artura Ligęski
date: 2019-02-04 12:00:00
tags:
- informacje
image: "/uploads/skazany.jpg"
description: "Instruktor fitness i ekspert do spraw zarządzania fitness clubami Artur Ligęska został skazany przez sąd w Zjednoczonych Emiratach Arabskich na dożywocie."
---

Instruktor fitness i ekspert do spraw zarządzania fitness clubami Artur Ligęska został skazany przez sąd w Zjednoczonych Emiratach Arabskich na dożywocie. Wyrok jest następstwem zarzutów dotyczących posiadania i zażywania metamfetaminy. Jego bliscy apelują o pomoc.


Ligęska utrzymuje, że jest niewinny, a w jego sprawie nie przedstawiono żadnych dowodów, nie wezwano świadków ani nie stwierdzono obecności narkotyków w organizmie. Twierdzi, że wyrok zapadł „w pięć sekund”. Zaś w sądzie usłyszał tylko dwa słowa: „Artur dożywocie”. Od dziewięciu miesięcy przebywa w więzieniu w Emiratach Arabskich.

Teraz jego bliscy apelują o pomoc. Nie możemy pozwolić na taką niesprawiedliwość. Pomóżmy mu wrócić do Polski.

Sam skazany nagrał wiadomość z prośbą, by o niego walczyć. Podziękował wszystkim za wsparcie, a dyplomatom za zaangażowanie. Stwierdził, że dzięki nim ma opiekę medyczną i lepsze warunki bytowe. Zapowiedział też, że złoży apelację.

Fundacja Nowe Teraz przyłącza się do apelu o pomoc dla Artura Ligęski.

