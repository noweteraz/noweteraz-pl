---
published: true
date: 2021-04-08T06:30:00.000CET
tags:
image: /uploads/dzien-ludzi-bezdomnych.jpg
description: >-
   Dzień ludzi bezdomnych obchodzimy 14 kwietnia. Jest ich w Polsce co najmniej 30 tysięcy. Dzień pamięci jest po to, by zwrócić uwagę na ich sytuację.
title: Dzień ludzi bezdomnych
---

Dzień ludzi bezdomnych obchodzimy 14 kwietnia. Zainicjował go twórca stowarzyszenia Monar i Ruchu Wychodzenia z Bezdomności Markot - Marek Kotański.

Bezdomnych w Polsce jest co najmniej 30 tysięcy. Kryzys bezdomności może przytrafić się każdemu – niezależnie od wieku, wykształcenia, statusu. Stracić dom może każdy i każdemu może się zdarzyć, że nie będzie miał gdzie wrócić.

W czasie pandemii osoby doświadczające bezdomności znajdują się w szczególnej sytuacji. Nie mając domu są w słabszej kondycji, a nie mają gdzie się bezpiecznie odizolować, by uniknąć zakażenia koronawirusem.

Fundacja Nowe Teraz podjęła działania by umożliwić osobom bezdomnym powrót do normalnej egzystencji przez program "Domy Nowe Teraz". Więcej o naszej inicjatywie można przeczytać w tym artykule: [Wyjście z bezdomności szansą na nowe życie](/blog/projekt-domy-nowe-teraz/).

