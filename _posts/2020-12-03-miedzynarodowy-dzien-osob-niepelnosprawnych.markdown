---
published: true
date: '2020-12-03T07:00:00.000CET'
tags: null
image: /uploads/miedzynarodowy-dzien-osob-niepelnosprawnych.jpg
description: >-
  3 grudnia obchodzimy Międzynarodowy Dzień Osób Niepełnosprawnych.
title: Międzynarodowy Dzień Osób Niepełnosprawnych
---

3 grudnia obchodzimy Międzynarodowy Dzień Osób Niepełnosprawnych. Został on ustanowiony w 1992 roku przez Zgromadzenie Ogólne Narodów Zjednoczonych, by zwrócić uwagę na problemy tej grupy społecznej i podkreślić konieczność działań na rzecz integracji osób niepełnosprawnych z resztą społeczeństwa. 

Coroczne obchody Dnia Osób Niepełnosprawnych są okazją do zwiększenia świadomości publicznej o korzyściach płynących z integracji i aktywnego uczestnictwa osób z niepełnosprawnościami w życiu społecznym. 

Osobom z niepełnosprawnościami, ich rodzinom, opiekunom i przyjaciołom życzymy siły, wytrwałości w pokonywaniu przeciwności, a także, by na drodze ku samodzielności nie opuszczało Państwa przekonanie, że niepełnosprawność nie jest przeszkodą w dążeniu do realizacji pragnień, pasji i marzeń. 
Niech ten dzień będzie wyjątkowy, a każdy kolejny niech przynosi radość i szczęście.

