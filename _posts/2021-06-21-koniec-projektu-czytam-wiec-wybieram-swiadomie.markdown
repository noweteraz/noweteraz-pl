---
published: true
date: '2021-06-21 03:00:00'
tags: null
image: >-
  /uploads/plakat-projekt-wiem-bo-czytam-fundacji-nowe-teraz.jpg
description: >-
  Głównym założeniem projektu było zachęcenie młodzieży przebywającej w ośrodkach szkolno-wychowawczych, schroniskach dla nieletnich, zakładach poprawczych do czytania wartościowych książek. 
title: >-
  Zakończyła się pierwsza edycja projektu "Czytam, więc wybieram świadomie”
---

Zakończyła się pierwsza edycja projektu Fundacji Nowe Teraz pod tytułem "Czytam, więc wybieram świadomie”.

Głównym założeniem projektu było zachęcenie młodzieży przebywającej w ośrodkach szkolno-wychowawczych, schroniskach dla nieletnich, zakładach poprawczych do czytania wartościowych książek. 

Projekt był realizowany poprzez cykl spotkań autorskich z Pawłem Cwynarem, nawróconym gangsterem, obecnie pisarzem.

Spotkania przeprowadzone w ramach projektu zostały przyjęte przez wychowanków Młodzieżowych Ośrodków Wychowawczych, Socjoterapeutycznych oraz Zakładów Poprawczych z żywym zainteresowaniem. Wychowankowie jak i kadra dydaktyczna aktywnie uczestniczyli w spotkaniach zadając pytania i dyskutując z autorem.

W trakcie spotkań Paweł Cwynar na swoim przykładzie uświadamiał jak ważne w życiu są praca i upór w dążeniu do osiągnięcia celu. Wszystko o czym mówił wspierał przykładami z własnego życia. Przekonywał, że czytanie ma pozytywny wpływ na podejmowanie ważnych życiowych decyzji, inspiruje i skłania do odkrywania własnych talentów, rozwijania pasji i zainteresowań.

Po spotkaniach dyrektorzy jak i grono pedagogiczne podkreślali, że Paweł Cwynar posiada niewątpliwie dar zaciekawienia słuchaczy i jednocześnie potrafi zainteresować wartościami wyższymi. Wskazywali, że takie spotkania celnie wpisują się w program resocjalizacyjny i wychowawczy każdej placówki, skutecznie go uzupełniając o walory pragmatyczne. W wydanych opiniach rekomendowano potrzebę organizowania takich spotkań w placówkach nie tylko wychowawczych, ale również szkołach.

Projekt "Czytam, więc wybieram świadomie” został sfinansowany ze środków Fundacji PZU.

![Logo Fundacja PZU](/assets/img/logo-fundacja-pzu-poziom.jpg)
