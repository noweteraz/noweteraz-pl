---
published: true
date: '2021-05-27 07:00:00'
tags: null
image: >-
  /uploads/fundacja-nowe-teraz-projekt-czytam-wiec-swiadomie-wybieram-mow-jaworek.jpg
description: >-
  W Młodzieżowym Ośrodku Wychowawczym w Jaworku, odbyło się
  spotkanie Pawła Cwynara z młodzieżą w ramach realizacji projektu Fundacji Nowe
  Teraz „Czytam, więc wybieram świadomie”. 
title: >-
  Spotkanie w ramach projektu „Czytam, więc wybieram świadomie” w Młodzieżowym
  Ośrodku Wychowawczym w Jaworku
---

W Młodzieżowym Ośrodku Wychowawczym w Jaworku, odbyło się spotkanie Pawła Cwynara z młodzieżą w ramach realizacji projektu Fundacji Nowe Teraz „Czytam, więc wybieram świadomie”.

Oto jak spotkanie z Pawłem opisują wychowankowie MOW w Jaworku.
[...] *W ubiegłą środę naszym gościem był Pan Paweł Cwynar, autor książek “Wysłuchaj mnie proszę…” i “Picie w zachwycie”. Pan Paweł opowiedział nam swoje świadectwo przemiany życia oraz pokazał jak naprawdę wygląda świat przestępczy gdyż, sam w tym świecie działał jako gangster z najwyższej półki. Mówił o skutkach wyboru złej drogi, drogi przestępczości.*

*Za czasów dzieciństwa sportowiec pochodzący z dobrej rodziny, jako nastolatek zachłyśnięty półświatkiem, wychowanek poprawczaka a następnie osadzony w zakładzie karnym. Uratowany dzięki głębokiej wierze w Boga.*

*Pan Paweł przybył do nas z przesłaniem, którym zatytułował swój autorski projekt[...]. Podkreślał, że w każdym tkwi talent, który musimy w sobie rozwijać. On sam od dzieciństwa uwielbiał czytać. Jak twierdzi to czytanie go ukształtowało.*

Projekt "Czytam, więc wybieram świadomie" jest sfinansowany ze środków Fundacji PZU.

![Logo Fundacja PZU](/assets/img/logo-fundacja-pzu-poziom.jpg)
