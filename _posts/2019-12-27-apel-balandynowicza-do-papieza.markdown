---
published: true
date: 2019-12-27
tags:
  - video
  - informacje
image: /uploads/apel-prof-andrzeja-balandynowicza-do-papieza-franciszka.jpg
description: >-
   Zwracam się do Ojca Świętego o usankcjonowanie Apelu do społeczności świata o wstrzymanie produkcji broni nuklearnej i rozpoczęcie powszechnej edukacji o zdrowiu, higienie psychicznej i pedagogice pokoju.
title: "Apel prof. Andrzeja Bałandynowicza do papieża Franciszka"
---

### Apel

<div class="relative mt-10 mb-10" style="padding-bottom: 56.25%">
<iframe class="absolute w-full h-full" src="https://www.youtube.com/embed/4Au2YXShp_g" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>
</div>

### Komentarz Autora do Apelu

<div class="relative mt-10 mb-10" style="padding-bottom: 56.25%">
<iframe class="absolute w-full h-full" src="https://www.youtube.com/embed/HUY8i0jIqcQ" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>
</div>

### Tekst Apelu

Jego Eminencja Ojciec Święty Franciszek - Papież

Zwracam się do Ojca Świętego o usankcjonowanie Apelu do społeczności świata o wstrzymanie produkcji broni nuklearnej i rozpoczęcie powszechnej edukacji o zdrowiu, higienie psychicznej i pedagogice pokoju, pozwalającej przebudować w oparciu o cnoty moralne, religie i sumienia, świadomość człowieka w stronę wspólnotowości i dobra transkulturowego.

Opatrzenie prawomocnością Dekretu Papieskiego przywołanej inicjatywy na rzecz dobra całego rodu ludzkiego stanowić będzie realną i racjonalną drogę przeciwstawieniu się dalszemu upustynnianiu życia narodów świata i okaleczaniu kondycji zdrowotnej człowieka.

Zwracając się do Jedynego Autorytetu w przestrzeni ekologii społecznej, środowiskowej i kulturowej w oparciu o mądrość wiedzy przekazanej w Encyklice „Laudato Si” oraz Adhortacji Apostolskiej Ewangelii Gaudium; propozycja nowej edukacji wraz z kreowaniem zawodu kuratora pokoju, w sposób rzeczywisty może stać się ewangelizacją cywilizacyjną uznającą konieczność porzucenia próżności i nikczemności technokratycznej na rzecz wstrzemięźliwości i pokoju będącego zwiastunem porozumienia, równości i mądrości przeznaczenia dla wszystkich mieszkańców globu ziemskiego.

Motywowany potrzebą oddania innym ludziom i światu jako całości rozumu będącego zaprzeczeniem pychy i zaślepienia oraz siły i hartu ducha w odpowiedzi na esencję duchowości i religijności – proszę jego Świątobliwość Papieża Franciszka o wyniesienie na fundament demarkacji normatywnej Światowego Uniwersytetu Pokoju pod patronatem i instytucjonalna pieczą.

W przypadku zgody Ojca Świętego na odczytanie Światu przedłożonego Apelu oraz przychylnego sądu w kwestii powołania Światowego Uniwersytetu Pokoju wraz z edukacją w kierunku: zdrowie, higiena psychiczna i pedagogika pokoju, pozwalającej kształcić ludzi do zawodu kuratora pokoju, zwrócę się do społeczności wszystkich państw o wyartykułowanie poparcia dla niniejszej inicjatywy poprzez przetłumaczenie Apelu o pokój na ojczysty język, wybór patrona pokoju ze strony mieszkańców każdego kraju wraz z informacjami o jego życiu i osiągnięciach pacyfistycznych oraz wykonanie plakatu na temat pokoju jako celu ludzkości.

Powyższe prace zmaterializowane ze strony pacyfistycznej organizacji pozarządowej każdego państwa stanowić będą wymierną cegiełkę w budowie otwartego forum edukacyjnego na świecie pod auspicjami Papieża, pozwalającego człowiekowi w sposób opatrzony myśleniem naukowym i gnostycyzmem budować teleologię i eschatologię życia będącą scjentyzmem poznawczym, a nie jak dotychczas synkretyzmem epistemologicznym.

Przekonany o słuszności i konieczności przebudowy świadomości człowieka na gruncie wartości, w tym wartości pokoju i myślenia irenologicznego, wyzwoli się powszechny opór cywilizacyjny przełamujący wszelkie trudności a kreujący walkę o stałość oraz siłę i hart ducha na rzecz ekologii życia, ekologii społecznej i ekologii środowiskowej będącej wymiernym dobrem pozwalającym całej wspólnocie świata doznawać i odczuwać radość i szczęście oraz ból i cierpienie. 

Z wyrazami najgłębszego szacunku, uznania i mądrości 

__Prof. zw. Dr hab. Andrzej Bałandynowicz, Katedra Pedagogiki Pokoju i Probacji, Wyższa Szkoła Pedagogiczna im. Janusza Korczaka.__