---
title: Z borsukiem bezpieczniej. Elementarz dla dzieci
date: 2015-02-13 12:00:00
tags:
- patronaty
- eurogospodarka
image: "/uploads/okladka_z_borsukiem.jpg"
description: "Wydział Prewencji Komendy Stołecznej Policji wychodząc naprzeciw oczekiwaniom w zakresie kształtowania właściwych i pożądanych postaw najmłodszych z sukcesami realizuje zajęcia profilaktyczno-edukacyjne pod nazwą Z Borsukiem bezpieczniej."
---

Wydział Prewencji Komendy Stołecznej Policji wychodząc naprzeciw oczekiwaniom w zakresie kształtowania właściwych i pożądanych postaw najmłodszych z sukcesami realizuje zajęcia profilaktyczno-edukacyjne pod nazwą „Z Borsukiem bezpieczniej". Od wielu lat PATRONAT MEDIALNY nad projektem sprawuje miesięcznik społeczno – gospodarczy EUROGOSPODARKA.


Zajęcia prowadzone są przez funkcjonariuszy Komendy Stołecznej Policji oraz animatora maskotki Komendy Stołecznej - BORSUKA. Głównymi adresatami projektu są dzieci w wieku przedszkolnym i uczniowie szkół podstawowych klas 0-3.

Podczas spotkań z dziećmi omawiane są następujące tematy:
-          zasady bezpieczeństwa w ruchu drogowym, jakich muszą przestrzegać jako piesi, rowerzyści, pasażerowie;
-          kontakt z osobą obcą: na placu zabaw, w domu podczas nieobecności osoby dorosłej, konieczność informowania dorosłych o nietypowych sytuacjach z udziałem osoby obcej;
-          bezpieczne korzystanie z Internetu;
-          właściwe zachowanie w kontakcie z agresywnym psem oraz innymi zwierzętami;
-          numer alarmowy 112 - jak zapamiętać, jak korzystać, najważniejsze informacje, które należy przekazać;
-          właściwe zachowanie, gdy dziecko się zgubiło;
-          oswojenie z mundurem policyjnym i przybliżenie dzieciom pracy Policji.

Tematyka spotkań jest dostosowana do uwag dyrektorów placówek oświatowych. Priorytetem spotkań jest przekazanie wiedzy w sposób nieszablonowy i jak najbardziej atrakcyjny dla najmłodszych. Spotkania mają różnorodną formę i przebieg: od pogadanek urozmaiconych ćwiczeniami praktycznymi, przez zadawanie dzieciom pytań (również podchwytliwych), odgrywanie scenek sytuacyjnych, które mogą mieć miejsce w rzeczywistości, po korzystanie z filmów profilaktyczno-edukacyjnych. Sposób przekazania wiedzy dostosowany do grupy wiekowej dzieci.

Więcej informacje na stronie internetowej [Komendy Stołecznej Policji](http://wprewencji.policja.waw.pl/portal/wp/1789/42826/Z_Borsukiem_Bezpieczniej.html)

![Z borsukiem bezpieczniej. Fot.1](/uploads/nowe-teraz-z-borsukiem-bezpieczniej-1.jpg)

![Z borsukiem bezpieczniej. Fot.2](/uploads/nowe-teraz-z-borsukiem-bezpieczniej-4.jpg)

![Z borsukiem bezpieczniej. Fot.3](/uploads/nowe-teraz-z-borsukiem-bezpieczniej-6.jpg)

![Z borsukiem bezpieczniej. Fot.4](/uploads/nowe-teraz-z-borsukiem-bezpieczniej-7.jpg)

![Z borsukiem bezpieczniej. Fot.5](/uploads/nowe-teraz-z-borsukiem-bezpieczniej-10.jpg)

![Z borsukiem bezpieczniej. Fot.6](/uploads/nowe-teraz-z-borsukiem-bezpieczniej-11.jpg)

![Z borsukiem bezpieczniej. Fot.7](/uploads/nowe-teraz-z-borsukiem-bezpieczniej-21.jpg)

![Z borsukiem bezpieczniej. Fot.8](/uploads/nowe-teraz-z-borsukiem-bezpieczniej-26.jpg)