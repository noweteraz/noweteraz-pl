---
published: true
date: 2020-08-14T07:20:00.000CET
tags: Informacje
image: /uploads/100-rocznica-bitwy-warszawskiej.jpg
description: >-
   W dniach 13 – 25 sierpnia 1920 roku na przedpolach Warszawy rozegrała się decydująca bitwa wojny polsko – bolszewickiej. Określana mianem "Cudu nad Wisłą" i uznawana za jedną z najbardziej przełomowych bitew w historii świata zadecydowała o zachowaniu przez Polskę niepodległości i uratowaniu Europy przed bolszewizmem.
title: "100-lecie Bitwy Warszawskiej"
---

W dniach 13 – 25 sierpnia 1920 roku na przedpolach Warszawy rozegrała się decydująca bitwa wojny polsko – bolszewickiej. Określana mianem "Cudu nad Wisłą" i uznawana za jedną z najbardziej przełomowych bitew w historii świata zadecydowała o zachowaniu przez Polskę niepodległości i uratowaniu Europy przed bolszewizmem.

Zwycięstwo pozwoliło w perspektywie kilku miesięcy na podpisanie korzystnego dla strony polskiej zawieszenia broni, a następnie formalnego zakończenia wojny w postaci traktatu ryskiego z 18 marca 1921 r. Wojna ta była największym konfliktem zbrojnym stoczonym przez tworzone wówczas Wojsko Polskie o zachowanie niedawno odzyskanej niepodległości i określenie granic odradzającej się po ponad wiekowej niewoli Polski.

Wydarzenie to wpisało na zawsze w nas obowiązek pamięci o oddanych żołnierzach, znakomitych dowódcach i strategach walczących o wolność Polski. Zobowiązuje ono każdego Polaka – patriotę do zgłębiania faktów tych dramatycznych, ale i jednocześnie zwycięskich.


"1920 - polskie zwycięstwo dla wolności Europy" – to hasło uroczystości i wielu działań Wojska Polskiego i Ministerstwa Obrony Narodowej z okazji stulecia Bitwy Warszawskiej. Szczegółowa agenda uroczystości [dostępna na tej stronie](https://www.gov.pl/web/kultura/100-lecie-bitwy-warszawskiej-kilkadziesiat-wydarzen-w-calej-polsce){:target="_blank"}