---
published: true
date: 2020-05-31T13:30:00.000CET
tags:
image: /uploads/DzienDziecka.jpg
description: >-
   Korzenie Dnia Dziecka sięgają 1954 roku, kiedy to Zgromadzenie Ogólne Organizacji Narodów Zjednoczonych (ONZ) postanowiło o konieczności stworzenia takiego święta, by upowszechnić cele i ideały dotyczące praw dziecka, jakie zawierała Karta Narodów Zjednoczonych.
title: "Międzynarodowy Dzień Dziecka"
---

Dzień Dziecka jest świętem ponadnarodowym. ONZ zarządziła jego obchody w Rezolucjii nr 838(IX) w roku 1954, zlecając wszystkim państwom organizowanie Powszechnego Dnia Dziecka w dniu, w którym uznają za stosowne. ONZ oficjalnie obchodzi to święto 20 listopada w rocznicę uchwalenia przez Zgromadzenie Ogólne Deklaracji Praw Dziecka w 1959 roku oraz Konwencji Praw Dziecka z 1989 roku.

W Polsce Międzynarodowy Dzień Dziecka obchodzony jest 1 czerwca.

Historia podjęcia tematyki spraw dziecka sięga okresu międzywojennego, kiedy to w Genewie w 1924 roku obradowała Liga Narodów reprezentowana przez 50 krajów. Na wniosek Międzynarodowego Związku Pomocy Dzieciom przyjęto uchwałę zwaną Deklaracją Praw Dziecka, a która stanowiła przełom na drodze do uznania dzieci za pełnoprawnych obywateli społeczeństwa. W preambule figuruje zapis "Mężczyźni i kobiety wszystkich narodowości uznają, że ludzkość powinna dać dzieciom wszystko, co posiada najlepszego i stwierdzają, że ciążą na nich bez względu na rasę, narodowość i wyznanie wyspecyfikowane następnie obowiązki".