---
published: true
date: 2020-02-29
tags:
- informacje
image: /uploads/logo_WMZJ.jpg
description: >-
   Uroczyste podsumowanie osiągnięć Warszawsko-Mazowieckiego Związku Jeździeckiego 2019 roku.
title: "Gala Mistrzów WMZJ"
---

W Centrum Olimpijskim Warszawsko-Mazowiecki Związek Jeździecki podsumował swoją pracę w 2019 roku oraz przedstawił program i kadrę na rok bieżący. Stało się podczas uroczystej Gali, która odbyła się 24 stycznia.

W tym roku Związek  obchodzi 55 lecie swojego istnienia. I to spotkanie było znakomitym miejscem dla zaprezentowania dotychczasowych osiągnięć. A są one niemałe. Przede wszystkim WMZJ może pochwalić się  pierwszym miejscem w Polsce pod względem ilości  zdobytych w ubiegłym roku medali ( 21 w ujeżdżeniu; 15 w skokach i 13 w WKKW. Na  jego terenie działa 106 zrzeszonych  klubów jeździeckich i ten sport uprawie ponad 2500 osób, które w zeszłym roku mialy możliwość m.in. uczestniczenia w 123  zorganizowanych przez Związek różnego rodzaju zawodach. O rozwoju organizacji świadczy też liczba wydanych 580 licencji zawodniczych i 540 dla koni.


Na Gali za podniesienie kwalifikacji  wyróżniono najlepszych licencjonowanych trenerów, sędziów, gospodarzy torów. Wręczono również nagrody specjalne trenerom, działaczom klubowym, menedżerom. Jak również współpracującym z WMZJ Muzeum  Łazienki Królewskie, Polskiemu Komitetowi Olimpijskiemu oraz Technikum Hodowli Koni w Piasecznie.  Także nie zapomniano o najlepszych koniach z polskiej hodowli i ich właścicielach, których również uhonorowano. W rankingu Klubów Jeździeckich zwyciężył SKJ Grobice.


Na Gali oceniono  wyniki Kadry Mazowsza w 2019 roku oraz powołano nową na tegoroczny sezon.

*A.Kaz.*
