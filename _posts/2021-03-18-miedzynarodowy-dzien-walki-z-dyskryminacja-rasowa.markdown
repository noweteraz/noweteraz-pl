---
published: true
date: '2021-03-18T07:00:00.000CET'
tags: null
image: /uploads/miedzynarodowy-dzien-walki-z-dyskryminacja-rasowa.jpg
description: >-
            Dzień ten jest okazją do przypomnienia, że wielu ludzi na całym świecie, także w Europie i w Polsce, doświadcza dyskryminacji. 
title: 21 marca - Międzynarodowy Dzień Walki z Dyskryminacją Rasową
---


Dzień ten jest okazją do przypomnienia, że wielu ludzi na całym świecie, także w Europie i w Polsce, doświadcza dyskryminacji w życiu prywatnym i publicznym wyłącznie ze względu na swoją przynależność rasową.

Od 1966 r. dzień 21 marca obchodzony jest jako Międzynarodowy Dzień Walki z Dyskryminacją Rasową. Święto to, ustanowione przez Zgromadzenie Ogólne ONZ, rozpoczyna Tydzień Solidarności z Ludami Zmagającymi się z Rasizmem i Dyskryminacją Rasową.

W dalszym ciągu w świadomości społecznej funkcjonują też liczne stereotypy, które przyczyniają się do negatywnego postrzegania osób, a nawet całych społeczności o różnym pochodzeniu rasowym. W skrajnych przypadkach postrzeganie takie przejawia się w aktach agresji kierowanych przeciwko osobom różnych ras, narodowości czy wyznań. Jest to szczególnie widoczne w dobie kryzysu migracyjnego, któremu towarzyszy emocjonalna i często nieodpowiedzialna debata publiczna, szerząca niczym nieuzasadnione lęki i uprzedzenia wobec migrantów.