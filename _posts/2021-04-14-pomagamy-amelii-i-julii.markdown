---
published: true
date: 2021-04-14T07:00:00.000CET
tags: [Amelii i Julii]
donate: 1
image: /uploads/fundacja-nowe-teraz-pomagamy-amelii-julii.jpg
description: >-
   Amelia choruje na astmę, zmaga się też z silnymi reakcjami alergicznymi. Julia jest po połowiczym niedowładzie prawej strony ciała, w tym ma całkowity wiotki paraliż górnej kończyny.
title: "Prosimy o pomoc i wsparcie dla Amelii i Julii"
---

Uruchamiamy projekt zbiórki pieniędzy na leczenie i rehabilitację Amelii i Julii. Amelia choruje na astmę, zmaga się też z silnymi reakcjami alergicznymi. Julia jest po połowiczym niedowładzie prawej strony ciała, w tym ma całkowity wiotki paraliż górnej kończyny.

Dbanie o zdrowie dziewczynek wymaga częstych pobytów szpitalnych, zaawansowanej diagnostyki, częstej pomocy SOR. Potrzeba też profesjonalnego sprzętu do rehabilitacji, obuwia ortopedycznego, opłacania terapii, badań oraz licznych prywatnych konsultacji na terenie całej Polski, nieustannego nabywania leków i aparatury do ich aplikowania.

__Kilka słów od rodziców dziewczynek.__


_Drodzy Darczyńcy!_

_Jesteśmy rodzicami trzech wspaniałych córek. Dwie z nich wymagają naszej szczególnej troski._

_Najstarsza córka, Amelia, choruje na astmę. Ataki są nagłe i w krótkim czasie momentalnie przybierają na sile. Szybkość reakcji – włączania odpowiednich leków, ich dawek, hospitalizacji – jest na wagę zdrowia i życia. Dodatkowo córka od niemowlęctwa zmaga się z silnymi reakcjami alergicznymi – bezpośrednio po lub z opóźnieniem w stosunku do ekspozycji na czynnik uczulający. Pojawiają się wówczas: niewydolność oddechowa, obrzęki twarzy i ciała, zmiany skórne, świąd itd. Często czynniki drażniące i alergeny są dla nas nie do przewidzenia._

_Środkowa córka, Julia, jest po połowiczym niedowładzie prawej strony ciała – w tym całkowity wiotki paraliż górnej kończyny. Córka utraciła zarówno umiejętności motoryczne, jak i werbalne. Badania wykazały zmiany pozapalne/niedokrwienne w mózgu oraz wyładowania napadowe. Jest również po poparzeniu 10% powierzchni ciała, II stopień._

_W przypadku środkowej córki, Julii, wieloletnia rehabilitacja przyniosła wspaniałe efekty. Obecnie podtrzymujemy osiągnięty stan i dążymy do kolejnych sprawności. Jeżeli chodzi o najstarszą córkę, Amelię, astma nie ustępuje._

_Od 2013 roku dbanie o zdrowie dziewczynek wymagało od nas i w dużej mierze nadal wymaga: pobytów szpitalnych, zaawansowanej diagnostyki, częstej pomocy SOR, bycia pod stałą kontrolą lekarzy specjalistów, niezliczonych wydatków – poczynając od profesjonalnego sprzętu do rehabilitacji po obuwie ortopedyczne, opłacania terapii, badań oraz licznych prywatnych konsultacji na terenie całej Polski, nieustannego nabywania leków i aparatury do ich aplikowania._

_Każda nawet najmniejsza kwota przekłada się na realne wsparcie naszej rodziny i namacalnie pomaga naszym dzieciom._

_Łączymy wobec każdego Darczyńcy serdeczny uścisk dłoni i zapewniamy o naszej wdzięczności._

_Rodzice - Marcela i Kamil_
